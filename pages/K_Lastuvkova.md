---
layout: page
title: "Kateřina Laštůvková"
subtitle:  Hlavní vedoucí Lesního klubu Myška
---

Narodila jsem se v Podkrkonoší, na hranicích Českého ráje, vystudovala v Brně agroekologii a usadila se v Letovicích.  
Největší školou jsou mi naši dva kluci, kteří mě neustále dávají podněty pro další seberozvoj. Velmi blízké jsou mi principy Nevýchovy, děti jsou pro mě partnery, se kterými se navzájem respektujeme. Pobyt s dětmi v přírodě je pro mě přirozenou a nezbytnou součástí života.   
Od dětství můj život formoval skautský svět, vedla jsem skautský oddíl v Lomnici nad Popelkou a později v Semilech, v současnosti vedu oddíl benjamínků v Letovicích a lektoruji na skautských vzdělávacích akcích.  
Dalším výrazným činitelem, který formoval můj vztah k dětem a přírodě, byla práce na Lipce, brněnském školském zařízení pro environmentální vzdělávání, kde jsem několik let působila jako ekopedagog a od nejpovolanějších nasávala  metody, náměty a myšlenky pro ekovýchovu.  
Mám zkušenosti s prací s dětmi se specifickými vzdělávacími potřebami, vedením pobytových i příměstských táborů, poznám blešivce potočního i douglasku tisolistou, na počítači píšu všemi deseti, umím rozdělat oheň na jednu sirku i poskytnout první pomoc. Miluji zříceniny hradů, Skotsko, dobrou kávu, fantasy, práci, která je za mnou vidět, a sukně.


{% include image.html
            img="assets/img_pages/K_Lastuvkova/res_DSC09247.jpg"
            title="Kateřina Laštůvková"
            caption="Kateřina Laštůvková" 
            %}

