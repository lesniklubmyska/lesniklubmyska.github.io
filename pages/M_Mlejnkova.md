---
layout: page
title: "Marie Mlejnková"
subtitle: "Zástupce" 
---
Narodila jsem se v Boskovicích, kde jsem i studovala na SPgŠ a pak dál speciální pedagogiku v Olomouci.  
Po škole jsem se přestěhovala za mým teď již manželem do Rozhraní, kde bydlím do dnes.   
Svoje dětství jsem prožila v malé obci na Drahanské vrchovině, kde jsme společně s kamarády trávili hodně času venku v přírodě stavěli bunkry a vymýšleli různé skopičiny. Můj pozitivní vztah a lásku k přírodě podporovala i moje maminka, která je zahradnice, a tak jsem o mala znala různé druhy květin, bylin a jsou tak přirozenou součástí mého každodenního života.   
V pozdějším věku, jsem se také věnovala hasičskému sportu a vedla jsem družstvo mladých hasičů.   
Další moje velká láska jsou psi a aktivity s nimi.  
Po vysoké škole jsem začala pracovat v dětské léčebně, kde byl kladen důraz na pobyt venku a sním spojené různé aktivity. Díky práci jsem měla možnost se setkat s různými dětmi, rodiči, vyzkoušet mnoho technik, realizovat projektové dny, zkrátka vidět tu radost v dětských očích z objevování, a to mě baví a naplňuje.  
V osobním ale i profesním životě je mi blízký přístup respektovat a být respektován, který se snažím používat.   
V Letovicích se podílím na aktivitách v mateřském centru, organizuji příměstské tábory.  
V současné době jsem na mateřské dovolené s druhým dítětem a společně objevujeme svět. Mám velkou radost, že mohu být součástí nového lesního klubu u nás na Rozhraní.
