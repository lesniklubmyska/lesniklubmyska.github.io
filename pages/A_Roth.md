---
layout: page
title: "Anna Roth"
subtitle:  Hlavní vedoucí Klubíčka Ocásci
---

Zrozena v blízkosti šumavských lesů na Chodsku, kde žil můj táta, který potkal lesní ženu z Nízkých Tater, takže jsem dětství trávila více v lese než doma.  
Ekologické praktikum na základní škole mě naučilo vyhledávat černé skládky a brát vzorky vody z řeky a hledat pod mikroskopem trepky, stejně jako vyhodnocovat kyselost deště a přespávat ve spacáku pod širákem.  
Jako vedoucí tanečního kroužku a taneční choreografka jsem se účastnila dětských táborů i uměleckých projektů.  
Studium sociální pedagogiky mě zavedlo k dobrovolnické činnosti ve streetworku a zkušenosti s problémovými klienty (řešení závislostí a sociálně nepřizpůsobivých).  
Produkce v divadle a manažerství restauračních provozů zase péči o subjekt jako takový.   
Můj muž z Tater Vysokých se mi postavil do cesty a zavedl mě z města na vesnici, do Rozhraní, opět do blízkosti lesů, kde jsme počali tři děti.
S jejich příchodem jsem začala vést pohybové kroužky v mateřském centru, absolvovala několik školení v oblasti pohybových stupňů a vývojových fází dítěte. Zároveň jsem s nimi začala trávit co nejvíce času venku, za každého počasí.   
Aktuálně jsem a rok a půl starou dcerou stále na mateřské dovolené, ale vedu cvičení s rodiči a malými dětmi v Letovicích, kde mě čeká i zodpovědnost vůči příměstským táborům.   
Od podzimu začínám opět tančit s dětmi i dospělými.   
Je mi ctí spoluzakládat Lesní klub na Rozhraní.

