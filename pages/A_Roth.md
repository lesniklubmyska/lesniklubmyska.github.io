---
layout: page
title: "Anna Roth"
subtitle:  Hlavní vedoucí Klubíčka Ocásci
---


Zrozena v blízkosti šumavských lesů na Chodsku, kde žil můj táta, který
potkal mámu, lesní ženu z Nízkých Tater, takže jsem dětství trávila na
výpravách v lese více než doma.  
Kroužek ekologické praktikum mě už na základní škole naučil vyhledávat
černé skládky, brát vzorky vody z řeky a hledat v nich pod mikroskopem
trepky, stejně jako vyhodnocovat kyselost deště a přespávat ve spacáku pod
širákem.  
Později jsem se jako vedoucí tanečního kroužku a taneční choreografka
účastnila dětských táborů i uměleckých projektů.  
Studium sociální pedagogiky mě zavedlo k dobrovolnické činnosti ve
streetworku a naučilo řešit situace s problémovými klienty.  
Produkce v divadle a manažerství restauračních provozů zase péči o subjekt
jako takový.  
Můj muž z Tater Vysokých se mi postavil do cesty a zavedl mě z velkoměsta
města na vesnici, do Rozhraní, opět do blízkosti lesů, kde jsme počali tři
děti.  
S jejich příchodem jsem začala vést pohybové kroužky v mateřském centru,
absolvovala několik školení v oblasti pohybových stupňů a vývojových fází
dítěte. Zároveň jsem s nimi začala trávit co nejvíce času venku, za každého
počasí.  
Aktuálně jsem s rok a půl starou dcerou stále na mateřské dovolené, ale
vedu cvičení s rodiči a malými dětmi v Letovicích, kde mě čeká i
zodpovědnost vůči příměstským táborům.  
Od podzimu začínám opět tančit s dětmi i dospělými.  
Miluji svoji rodinu, šaty, vodu ve skupenství tekutém, tanec, improvizaci,
čokoládu a dětský smích.  
Je mi ctí spoluzakládat Lesní klub na Rozhraní.
