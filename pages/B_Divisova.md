---
layout: page
title: "Barbora Divišová" 
subtitle: "Zástupce" 
---

Učitelkou jsem chtěla být od mala.  
Pocházím z Letovic, v jejichž okolí mám i téměř celou svoji rodinu, která
mne od útlého dětství vedla k pobytu v přírodě a sportu. Lyžování,
bruslení, kolo a turistika byly vždy náplní našeho společně traveného času.
Avšak můj nejoblíbenější sport byl sport mažoretkový, kde jsem načerpala i
své první pedagogické zkušenosti jako vedoucí těch nejmenších mažoretek,
což mě utvrdilo i v mém přesvědčení stát se učitelkou.  
Možná právě proto jsem už během studia na gymnáziu vyrazila na letní
prázdniny jako au-pair do Irska, kde jsem měla na starost tři skvělé děti,
se kterými jsem si vyzkoušela být maminkou nanečisto a rozhodla jsem se pro
studium primární pedagogiky.  
Během studia se mi naskytla příležitost stát se instruktorkou v lyžařské
škole v Olešnice na Moravě, kde jsem se opět věnovala těm nejmenším a
pořádně si vylepšila fyzičku.  
Ve finále jsem ukončila studium na Pdf MU v Brně, obor Učitelství pro první
stupeň, a na dva roky, než se narodilo mé první dítě, jsem se stala
učitelkou.  
Nyní mám děti dvě, jsem na RD a realizuji se jako vedoucí mažoretek a
lektorka cvičení pro děti v mateřském centru. Můj profesní cíl je stávat se
lepším a lepším pedagogem, takovým, kterého bych chtěla i pro svoje děti. A
to je výzva, ne? Sportu zdar!  
